社長小史
========
教育衰落之癥結，寔為國家興亡之大關鍵。乃下最大決心，與其令郎子民君，專心研究，改良我國文字，以為根本挽救中國之圖。子民君年少英慧，博學篤行，其志願宏大，有乃父風，尤深音韻學。父子努力，竟於民國廿二年，發明一種易學易識之拼音道字，顧為救濟失學計，不惜犧牲巨資，遍設分社，義務傳授，一時風湧雲從，學員數十萬人，可證明道字確然勝過現有一切之文字，世人咸認為普及教育，唯一有效之工具，誠不虛也。更本其創作精神，向化學工業尋求，賴其令郎仲豪君及女公子寶玉之助，卒能發明人造絲、人造木、木玻璃、人造雲石、化學玉等，以厚民生。要之君一生事業，不離福國利民，近復本其經驗與主張，著作一本《瑞祺學說》，詳論社會上不均之現象，并加以改良之方法，貢獻社會，為解除人羣痛苦之捷徑。又鑒於舊式字典難於檢查，註音之不精確，特編此本道漢字音與國音粵音音典，合為一冊，以便檢查。此種排編新法，為空前所未有，誠屬嘉惠士林不鮮。年前嘗獻議越南政府，復興繁榮計劃，法政府欣然接納，逐步寔施，奏效極偉。政府嘉其功，特狀以金龍勳章，夫實至名歸。世人譽之為慈善、教育、商業、建設、發明之五大家，良有以也。

香港道字總社同人謹識