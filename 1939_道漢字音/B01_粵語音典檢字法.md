粵語音典檢字法
==============
音典之設，以便識音而不識字或偶然執筆忘記者之檢查，兼為自修者之用。此種書籍實為社會人士之所渴求而不可得者也。然市上祇有廣州分韻及同音字彙等書，其中秩序紊亂，字音不確，於實用上殊無少補。本編則依照道字宗旨，以易學、易識、易用為原則，秩序井然，瞭如指掌，橫推直看，一索即得。首列聲頭單聲字，次為聲尾單聲字，其餘每一聲尾佔兩篇幅，分據左右，凡同韻字即同聲尾之字，根據上卷《道漢字典》所注之音，收納其中。譬如欲查某音之字時，先視該字音為單聲字抑屬拼音字，既知其聲尾為何，則照圖式之秩序，翻開該聲尾之篇幅。次順辨別該字之聲頭為何，按圖式之秩序，在頂格由右至左橫推得之。最後則分別該字第幾聲，在該行向下找尋，便可達到所欲尋之字類。凡有入聲者則分九格，無入聲者祇分六格；每一方格首先用道字寫出該讀音，凡同格之漢字，均屬同音，先以筆劃少之字在前，多者居後。如遇一字數音者，各於其異音之格內見之。至於俗寫或減筆字，間亦收入，以求通俗。此其大畧也。此種檢字法極之簡單，可以慳回無限光陰，誠為日常必携之書也。