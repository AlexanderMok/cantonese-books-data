凡例
====
一　廣東省話，向無教授專本。坊間所刻《分韻》一書，抄取詩韻中字，分作三十二門（如東董凍篤兼檢劍劫之類），但知死守詩韻平上去入四聲，於廣話四聲分為九聲之例，既未明白，至分部分音，更無統系。此編以部統音，以音統聲，取其九聲同宗，以一字聯絡八字，如祖宗然。既與莎彝尊九聲之理相符（見《正音咀華》一卷又六頁），而於近人稱廣東字聲最為完備之說（見上海教育雜誌第四卷第十號國語讀音統一會進行程序第三則），亦相暗合。因南話上下平聲，與廣話同，上聲去聲即廣話第二三聲，入聲即廣話第八聲。至北話下平入聲，多與廣話上平同，上平參用廣話第二聲，若上聲去聲皆與廣話第六七聲無異也。

二　南話北話，皆分二十四音，無第二十五附重喉音（黃君月亭另有發明國語二十四音圖）。廣話圖雖分二十五音，除第十九廿二兩音無字外，實得二十三音。然無其字仍留此兩音之位者，欲學童熟讀此圖，為將來練習國語圖之基礎。惟此兩音，苦無同音之字，不能造出字切，闕之勿讀，只讀廿三音，亦屬無礙。

三　廣話向來只稱八聲（如分粉訓弗焚憤份佛、番反泛發煩販飯伐之類），至鄙人贊成黃君月亭九聲之說，人頗怪之。不知舊說八聲，如上列第四，弗發二字，原有响聲啞聲之別，粵人習而不察，伹隨某字為轉移，均作第四聲（如知係弗字則調响，知係發字則調啞之類）如是則第四聲之本位，已無一定。今以弗字為第四聲，以發字為第九（其餘倣此），無使上入一聲，分作响啞兩聲。而凡各確國擴（亦讀作礦）索作錯、霍剝駁樸、託朔壳惡等字，皆作第九聲，不致與第四聲參差錯亂。質諸高明，以為何如。

四　廣話部音聲，本有定位，然文言俗話，間有互異。如驚腥青聽、名瓶靈城等字，同音同聲而不同部，圖中既已分清。至如齒縫音修清史三字，或說作收稱屎，此音之有誤者，他如杉跳二字本上平，或作上去；怒字本下去；及蠅姨兩字本下平，或皆作上平，此又聲之有誤者，如此之類，所在多有。對於學童讀書講話時，雖成習慣，亦當指明錯誤之處。

五　切字法古人言之雖詳，然多不免蒙頭蓋面。商務書館新字典，算是極力改良，然天字上平，用他年切、田字下平，用亭年切，已無分別。至韶字下平，既用市招切，似是上平，乃其下復有紹平聲三字。試問平聲二字，是上平抑是下平？鄙人前三數月，拈此三字函問該書館教育雜誌社員，現尙未見答覆。可見此層黑幙，頗難揭開。鄙人所聞，以得於黃月亭先生所授，上一字同音、下一字同聲兩句，最為簡當。然此十字祕訣，自字典與及新舊國語教科書，向未有明白說破者。其法如宮歌字「恭科切」、恭字「歌風切」、商部驚字「加傾切」、角部驚字「居釘切」，但能將以上八字，順逆調之，一曰恭科恭科、科恭歌，二曰歌風歌風、風歌恭，三曰加傾加傾、傾加驚，四曰居釘居釘、釘居驚，此上一字同音、下一字同聲之大略也。然此法上一字，只在上頭，下一字皆在左側，又如欲切圖中半輕重舌音丁字上平聲，則丁字上下同音十餘字，無論平上去入聲（注意），皆可用作上一字，以為發音；至丁字左右，凡有上平與丁字同聲者（注意），皆可用之以助成丁字之聲。明於此法，則上下左右，皆為我用（上去入聲皆同此例），而凡死守字典字切、視為神聖不可侵犯者，真古人之奴隸而不知自立者。

（附表如下）

(A02_Example.png)

六　黃君切字捷法已如前說（用黃君國語部音圖切字亦同此法）。然但知其所當然，未知其所以，則兩字切成一字之原理，終未明白，不知中國無論何字，必合音聲而成，故切字之法，上一字是發音，下一字是得聲。然所以要將字切二字，順逆兩調者。例如歌字「恭科切」，「恭科恭科，科恭歌」之類，順調先念恭字以定音，逆調先念科字以定聲。音聲既正，而歌字自在其中。（注意）此字切之原，而亦天籟之自然也，苟明於切字之原理，再明於一字分為兩字，作切開解，兩字拼為一字，作切合解，（注意）無論國語省話鄕話，無不如是，即英話單音字，聞有謂可用兩字以切成之者，鄙人不曉英文，不敢下斷語，姑附誌之。

七　以上切字法，只向圖中所有之字求之。假如出街見一友人，問有何事，友人曰「買筆寫字」，即以此四字問我，應作何切。應之曰：買字杧乃切，筆字邦一切，寫字桑且切、字字臧事切。因此兩個字切，上一字固是同音，而下一字同聲，非在左則在右故也。假如友人又欲將此四字，切成兩個字，則何如？應之曰：買筆買筆、筆買乜；寫字寫字、字寫士。亦因上一字同音，而下一字同聲，非在左即在右故也。然非讀熟廿三音、調熟九聲，亦不能衝口說出。

八　雖然其中亦有一定不易之法在，假如欲切出筆字，第一將同音同聲三字橫念之曰「乜筆疋」，既知筆字係半輕拍唇，與杧邦（旁之邦字同音，即以邦字為此字切之上一字，第二將筆字推上第一聲奔字，由奔字順調知為第四聲，第三知奔字既屬上平，與商部根字同為一層，第四將根字調到第四聲吉字，即以吉字為筆字字切下一字。復取邦字為上一字，合調之曰：邦吉邦吉，吉邦筆。如根字第四聲無字，挨次放橫念去，如吉骨七弗乜疋〇失質一屈等字，不論何音，但在筆字左右，而與筆字同聲者，皆可用作筆字字切下一字。此法雖似繁難，然初學切字，最有把握。（國語切字法亦同此）若問習字及畫畫兩字，應切出何字？則無以對。因下一畫字，與上畫字同是半輕重喉音，字字與習字同是半輕齒鏠音，順逆調之，仍是切出字畫本位兩字，與用本位左右各字，作字切下一字之例不同也。

九　前說字切上一字，凡係同音，無論上層下層平上去入，皆可用作上一字。此普通切法也。然為初學計，以限定專用岡吭、光(狂、桑臧、倉、方、杧邦(旁、(郎、(囊當湯、(爽莊創、（創字下一字係雍康切或單用雍字亦得因雍係第一層半輕重喉）雍、汪康、(戇二十三字，為字切發音上一字，尤為簡要易記。（注意）

十　以上一條，專用岡吭一層，二十三字，為字切發音上字。假如欲切出上平聲丁字，先將拍唇音(寧丁聽三字念出，知丁字係半輕打舌，再將岡字一層拍唇音(囊當湯三字念出，即以半輕打舌當字、為丁字發音上一字。再取丁字左便上平聲聽字，為得聲之下一字，合當聽二字調之曰：當聽當聽聽當丁，此捷法也。如丁字附近左右，無上平聲字，另取左右略遠上平聲字，為下一字，皆可切出。

民國三年中秋節新會淡如居士李春華記於域拖利華僑公立學校（投函或交廣東新會城西南學校香港華字日報均可）